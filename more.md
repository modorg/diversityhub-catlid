---
layout: default_page
---

# PROGRAM ROZWOJOWY DLA MŚP 


Firmy sektora MŚP nie są gotowe na nadchodzące zmiany na rynku pracy wynikające z demografii i zmiany pokoleniowej. Przygotuj swoją firmę do tych zmian dołączając do naszego Programu. Program PUAP 50+ dotyka wyzwań międzypokoleniowych zespołów, transferu wiedzy, aktywności pracowników 50+ i wspierania i rozwoju pracowników wchodzących na rynek pracy. Dzięki Programowi, rozwiązania dostępne i wykorzystywane przez duże międzynarodowe korporacje są w zasięgu firm z sektora MŚP. 


## Korzyści udziału w Programie: 

* przygotujesz swoją firmę do wyzwań demograficznych i wprowadzisz elementy świadomego zarządzania międzypokoleniowego, 
* przeprowadzisz wraz z naszymi ekspertami diagnozę organizacji, dzięki której wskażemy kluczowe wyzwania, słabe i mocne punkty w obszarze zarządzania międzypokoleniowego,

a ponadto, organizacja, która weźmie udział w programie:
 
- otrzyma zestaw narzędzi do pracy z zespołami międzypokoleniowymi;
- otrzyma bezpłatne wsparcie szkoleniowe (6 dni szkoleniowych) dla pracownika współpracującego  z zespołami międzypokoleniowym, w tym z pracownikami 50+;
- otrzyma dostęp do 16 krótkich filmów edukacyjnych;
- otrzyma 48h doradztwa eksperta na etapie opracowania i realizacji indywidualnego projektu wdrożeniowego w organizacji;
- otrzyma raport końcowy dotyczący danego wdrożenia.

## Szczegółowy plan działań

Program rozpoczyna się w *grudniu 2017r.* i jego główna część trwa do *końca 2018r.* Działania realizowane będą poza okresem wakacyjnym, a zadania do wykonania, w znakomitej większości mogą zostać dostosowane do specyfiki i harmonogramu działania danej firmy. 

### Program zakłada następujące etapy działania: 

1. **ETAP PIERWSZY**: Zapewnij sobie rozwiązania, które będą pasować do Twojej firmy. Czyli konsultacje proponowanych przez nas rozwiązań. 
- *(wrzesień 2017 - styczeń 2018)*
- Przygotowaliśmy dla Twojej firmy zestaw rozwiązań. Chcielibyśmy aby były one dostosowane do potrzeb Twojej firmy, dlatego, zanim przystąpimy do pracy, poprosimy Cię o skonsultowanie tych rozwiązań z naszym ekspertem.
- #### Konsultować będziemy: 
  - *narzędzie online do audytu* obszaru zarządzania wiekiem,
  - zestaw wzorów pism, gotowych rozwiązań - tzw. *narzędziownik,*
  - *program szkoleń* i związana z nim analiza potrzeb szkoleniowych,
  - *podręcznik rozwojowy* dla pracowników 50+, wspierający ich dalszy rozwój zawodowy.
1. **ETAP DRUGI**: Weź udział w darmowym szkoleniu i przeprowadź z nami diagnozę swojej organizacji. 
- *(luty 2018 - grudzień 2018)*
- W pierwszym półroczu 2018 r. *dzięki cyklowi szkoleń (6 dni szkoleniowych),* uczestnicy Programu podniosą swoje kompetencje i wiedzę o tym jak pracować z międzypokoleniowym zespołami, w tym z pracownikami 50+. Poruszane będą też takie tematy jak:
  - problematyka zdrowia, 
  - ergonomia pracy, 
  - bariery utrudniające utrzymanie aktywności zawodowej po 50 roku życia,
  - wykorzystanie potencjału, wiedzy i doświadczenia pracowników 50+,
  - wykorzystanie potencjału osób z młodszych pokoleń,
  - zarządzanie wiekiem. 
- Po zakończeniu szkoleń, uczestnicy otrzymają certyfikat potwierdzający zdobyte na szkoleniach kompetencje. Ponadto uczestnicy Programu przeprowadzą w swoich organizacjach diagnozę w obszarze zarządzania zespołami międzypokoleniowymi. Każda firma otrzyma wsparcie eksperta w postaci 24 godzin doradztwa. Doradztwo to może odbywać się w formie kontaktu elektronicznego, spotkań, rozmów przez skype czy telefon. 
- W celu realizacji Programu, uczestnicy projektu otrzymają materiały wspierające ich pracę: tzw. *Narzędziownik* (wzory dokumentów, pism, procedur, prezentacji, materiały  rozwojowe, gotowe rozwiązania itp. w formie e-booka), a także dostęp do 16 krótkich filmów microlearningowych. 
- W drugim półroczu 2018 r. organizacje będą *realizować indywidualne projekty wdrożeniowe* wynikające z wcześniejszej diagnozy przy wsparciu naszego eksperta (48h).

1. **ETAP TRZECI**: Podziel się z nami informacją zwrotną.
- *(styczeń 2019 - marzec 2019)*
- Na tym etapie uczestnicy Programu dzielą się z nami swoimi wnioskami. Uczestnictwo  w programie jest ograniczone do rozmowy z ekspertem oraz jednego wspólnego spotkania. Na koniec Programu przedstawiciele firm - właściciele lub zarząd podpisują oświadczenie o wdrożeniu Programu w ich organizacji.
- **Szczegółowy harmonogram udzielania wsparcia w projekcie zostanie ustalony w porozumieniu z Beneficjentami Programu PUAP po etapie rekrutacji.**


## Dla kogo jest ten projekt?
W projekcie  może wziąć udział firma, która: 

- jest *MŚP* (tu sprawdzisz czy Twoja firma to MŚP: http://kwalifikator.een.org.pl/),
- *zatrudnia osoby 50+,*
- *jest zainteresowana* innowacyjnymi  rozwiązaniami z obszaru zarządzania wiekiem i zespołami międzypokoleniowym. 

Deklaracje uczestnictwa w Programie zbierane są do końca *października 2017r.* O udziale w projekcie decyduje spełnienie powyższych kryteriów oraz kolejność zgłoszeń. *Nie czekaj więc, już dziś napisz lub zadzwoń do nas, aby dowiedzieć się więcej !!!!* W dalszej kolejności podpisywana jest umowa współpracy wraz z regulaminem.   

### Co jeszcze powinieneś wiedzieć o Programie PUAP?

#### *Cele projektu:*

- Wdrożenie nowych rozwiązań, w szczególności z zakresu aktywizacji zawodowej, kształcenia przez całe życie i tworzenia oraz realizacji polityk publicznych, dzięki współpracy z partnerami zagranicznymi;
- Wsparcie właścicieli, zarządów i pracowników działów HR sektora MŚP w zakresie wzmacniania aktywności zawodowej pracowników w grupie 50+ przez wypracowanie i pilotażowe wdrożenie w organizacjach objętych projektem opracowanego, przy udziale partnera zagranicznego, kompleksowego Programu PUAP 50+.
- Projekt przyczyni się do wdrożenia w sektorze MŚP kompleksowych rozwiązań z zakresu zarządzania wiekiem i metodyki pracy rozwojowej z osobami 50 +, które są dostosowane do sektora MŚP i uwzględniają jego specyfikę i środowisko.
- Zastosowanie i wdrożenie narzędzi wypracowanych w projekcie pozwoli na diagnozę sytuacji firm w zakresie zarz. wiekiem, projekcję modelu symulacyjnego „rozwoju demograficznego” ich pracowników, co będzie punktem wyjścia do opracowania strategii działań, analizy przyszłych kosztów, zobowiązań związanych ze starzejącym się społeczeństwem. 
- Uczestnicy podniosą kompetencje i wiedzę o tym jak pracować z osobami 50+ i wspierać ich w aktywności zawodowej. Zdobędą też praktyczną wiedzę, jak je stosować, także po zakończeniu projektu Zdobędą również wiedzę na temat odmiennych potrzeb pracujących kobiet i mężczyzn w wieku 50+ w odniesieniu do problematyki zdrowia oraz ergonomii pracy, zachorowań i umieralności w tej grupie wiekowej oraz barier utrudniających kobietom i mężczyznom utrzymanie aktywności zawodowej po 50 roku życia. 

#### *Do czego zobowiązuje się organizacja (wyciąg z Regulaminu)?*
- wytypować pracownika, który pracuje na co dzień z zespołami międzypokoleniowymi lub opracowuje programy rozwojowe (np.: dział HR, kadr). Uczestnik ten będzie brał udział w całym Programie, we wszystkich wymienionych powyżej etapach; 
- przeprowadzić we współpracy z ekspertami diagnozę organizacji w obszarze współpracy zespołów międzypokoleniowych i zarządzania wiekiem przy użyciu narzędzia do audytu on-line; 
- przygotować we współpracy z ekspertami  indywidualny projekt wdrożeniowy, związany z poprawą sytuacji zespołów międzypokoleniowych w organizacji;
- potwierdzić na koniec trwania Programu wdrożenie projektu. 


Program jest wspólnym przedsięwzięciem kilku organizacji – liderów w branży edukacji, szkoleń, studiów podyplomowych dla biznesu, konsultingu w obszarze rozwoju i zarządzania. Program jest realizowany w ramach międzynarodowego projektu innowacyjnego, współfinansowanego ze środków Unii Europejskiej.
 
